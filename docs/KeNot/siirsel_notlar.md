# Şiirsel Notlar

## Bölüm 1
Sahici olunmalı belki, gerçeği kovalarken çelme takarlar  
Duruşunu bozmalısın bazen, arkandan hedeflenir bıçaklar  
Kusurunu kusmalısın arada, usulca doldurulur kadehler  
Kaybedene kadar uğraşılmış, yazılırken kağıda bentler  

Bilinçsiz bir serseri, herhalükarda sersefil zemheri  
Nüfuz etmiş damarlarına, zamanı gelince zuhur etmiş  
Dikmiş gözlerini gökyüzüne, birden dertlenip demiş ki  
Serpelen küstüğüm güneşe, severken anlamını kaybettiğim  
Sensizse nolmuş, yetmedi mi kirlettiğin çerçevesini kalbimin  
Son sözlerim bitmedi, kahretsin bu dizeler birbirine yetmedi  
Talih dudağının kenarıyla gülümser gibi, gamzesini gizlemedi  
Karakterinin kokusu üzerime sinmiş, çekince içime betim benzim gitti  

---

## Bölüm 2
Bu ne kötü şans olmalı ki  
Ben belirivermiş karşılarında  
Benliğim esmiş tenlerine, ruhlarına serilmiş  
Büyük şanssızlık olmuş ki  
Çaresiz bırakmış, elleri ayakları bağlanıp  
Gözlerini kör etmiş, utanmadan şifaya bezenip  
Bürünüp tekrar çıkmış karşılarına  
Galibiyetle sarılarak uyuyan bu kimseleri  
Seçeneksiz bırakmış, biricik oyuncaklarına  
Küstürmüş, sevinç için anlamlarını kaybetmiş  
Kaybettirmiş, ki ne yazık  
Ne yazık, çok yazık, sefilce, sersefil  
"Serseri herif" derken uçuşuvermiş ağzından  
Bir dolu, parça parça tükürük, sürüp gitmiş  
Olaylar, kayboluvermiş benliğim  
İstencini yerine getirmiş kader  
Boğuvermiş bağını, direncinde koparıvermiş  

---

## Bölüm 3
Başlamadan söyleyeyim, olmaz böyle iş  
Ne benim Leylam'sın ne başkasının  
Ne şu tepedeki dağın, ne de önümüzdeki ağacın  
Dibindeki konağın, ne de uzanıp duran asmanın  
Dolandığı kapının tepesindeki çatının  
Üzerine yağmış bembeyaz, taptaze karın  
Unutma ki Umut etmemek gerekir bazı kararda  
En güzel şeyler gelir başına hiç ummadığın zamanda  
